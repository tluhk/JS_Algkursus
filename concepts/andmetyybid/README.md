# JavaScripti andmetüübid

## Primitiivsed andmetüübid

JavaScriptis on primitiivid (primitiivne väärtus, primitiivne andmetüüp) andmetüübid, mis ei ole objektid ja millel ei ole meetodeid ega omadusi.

Primitiivseid andmetüüpe JavaScriptis on seitse:

- [string ehk sõne](../string/README.md)
- [number](../number/README.md)
- [bigint](../bigint/README.md)
- [boolean](../boolean/README.md)
- [undefined](../undefined/README.md)
- [null](../null/README.md)
- [symbol](../symbol/README.md)

## Andmestruktuurid

Primitiivsete andmetüüpidega on hea kirjeldada andmeid, mis on oma olemuselt lihtsad ja väheste omadustega, nagu näiteks nimi, vanus, väv jne. Kui meil on vaja hakata kirjeldama pisut keerulisemaid andmeid või andmeid, mis koosnevad mitmest osast, siis on primitiivsete andmetüüpide kasutamine ebamugav ja ebaefektiivne. Selleks on JavaScriptis olemas andmestruktuurid, mis võimaldavad meil kirjeldada keerulisemaid andmeid.

Andmestruktuurid on objektid, mis võimaldavad meil kirjeldada andmeid, mis koosnevad mitmest osast. Andmestruktuurid võimaldavad meil andmeid grupeerida ja neid lihtsamini hallata. Andmestruktuurid võivad sisaldada nii primitiivseid andmetüüpe kui ka teisi andmestruktuure.

JavaScriptis on näiteks järgmised andmestruktuurid:

- [array ehk massiiv](../array/README.md)
- [object ehk objekt](../object/README.md)
